---
layout: post
tumblr_id: 1133084458
disqus_comments: true
date: 2006-11-24 10:00:00 UTC
title: Tunga insatsstyrkor krävs mot slug norsk bäver
---

<span style="float:right;margin-left:15px;margin-bottom:15px;"><img src="/resources/old/borre_the_beaver.jpg" alt="" /></span></p>


				<p><strong><em><span class="caps">BRUMUNDDAL</span>.</em>  Skarpskyttar, avloppsingenjörer, röjdykare, grävmaskinister och ett helt koppel uppsyningsmän. Se där den norska kommunen Ringsakers uppbåd i jakten på den entusiastiske byggentreprenören Börre, bäver.</strong></p>


				<p><strong>Börre Bäver</strong>, som han döpts till av grannarna, och hans svartbyggen i samhället Brumunddals avloppssystem hotar att bli en dyr historia.</p>


				<p>Redan nu har tio meter väg fått grävas upp, minst lika mycket måste till för att man effektivt ska kunna rensa i det 80 centimeter breda avloppsröret.</p>


				<p>Hittills har 15 personer arbetat på heltid med rensningen men de kan inte hålla jämna steg med Börre som nattetid fäller träd och buskar och sedan släpar in bråten i röret.</p>


				<p><strong>Det handlar om</strong> en solid bäverhytte som varken brandkårens röjdykare eller manskap med högtryckssprutor lyckats få bukt med. När manskapet grävt upp den första tiometerssträckan, öppnat röret och började dra i trädgrenarna som höll samman konstruktionen gled svartbygget bara längre in.</p>


				<p>Förutom att få bort bäverboet måste byggherren infångas och avlivas. Om han tvångsavvisas kommer han nämligen bara tillbaka, tror bäverbedömarna. Om han då hinner bilda familj blir det många små byggherrar i närområdet.</p>


				<p>Men Börre Bäver har haft vett att hålla sig undan jaktlaget som inledde sin bäverspaning i tisdags. Ännu på torsdagseftermiddagen var han på fri tass, rapporterar ortspressen.</p>


				<p><a href="http://www.dn.se/DNet/jsp/polopoly.jsp?d=145&#38;a=591471">Från TT-NTB via DN</a>
